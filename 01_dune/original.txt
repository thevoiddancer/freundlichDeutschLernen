Htio sam pisati o Dune 2, ali on dolazi u kino tek sljedeći mjesec, pa ću umjesto toga pisati o Dune 1.

Film se događa u dalekoj budućnosti, kad su ljudi otkrili spice Melange pomoću kojeg mogu brzo putovati 
među zvijezdama. Ljudi su organizirani u plemićke kuće koji često ratuju i ovdje pratimo kuću Atreides, 
u ratu s kućom Harkonnen. Car je odlučio Harkonnenima oduzeti planet Arakis i dati ga Atreidesima. 
Planet Arakis je jedino nalazište spicea. Što ta politička zamka znači za mladog Paula Atreidesa, da se
naslutiti iz njemačko-engleske igre riječi: "when is a gift not a gift" -> "wenn ein geschenk ein gift ist".

Film je baziran na seriji knjiga Franka Herberta u Dune svemiru. Ovo je treća adaptacija, s najvećim 
budgetom. Redatelj je Dennis Villeneuve i film okuplja majstorska imena poput Oscar Isaacsa, Stellana 
Skarsgarda, Javiera Bardema, Rebecce Ferguson, Zendaye, Jasona Momoe i, naravno, Hanza Zimmera kao 
kompozitora. Film traje prilično duga dva i po sata, ali to je tek prvi dio. Drugi dio traje još 2 i po 
sata, pa možemo reći da Dune sveukupno traje 5 sati.

Film sam gledao sa ženom i našim prijateljima. Svi smo fanovi SFa i Dune nam svijet kojem se rado 
vraćamo. Prvi Dune film smo svi gledali puno puta i bili smo oduševljeni kad smo saznali da 
Villeneuve radi novi. Interesantno je da je prvi film bio, kao i ovaj, bio internacionalan, uključujući
i njemačkog glumca Jürgena Prochnowa. Jürgen je glumio u filmu Das Boot.

Film je, ukratko, odličan. Iskoristili su što traje 5 sati pa nema objašnjavanja kroz naraciju. Za razliku
od prošlog filma, sve pokazuju. Tempo ima dobru izmjenu akcije i polaganih scena, tijekom kojih 
možete uživati u vizurama i glazbi. Scenario je jako vjeran knjizi i pazili su na puno detalja. Na 
primjer, imaju točan izgovor - Harkonnen - ne kao prvi - Harkonnen. Gluma nije za nagrade, jer je to 
ipak SF film, ali moram istaknuti jednu scenu. Jessica Atreides (Rebecca Ferguson) čeka iza zatvorenih 
vrata dok joj sin Paul Atreides (Timothée Chalamet) prolazi smrtonosni Gom-Jabar test. Bol i strah 
roditelja su jasno vidljivi, pogotovo kad se tješi ponavljajući Litany agaist fear.

    "I must not fear.
    Fear is the mind-killer.
    Fear is the little-death that brings obliteration.
    I will face my fear and I will permit it to pass over me and through me.
    And when it has gone past, I will turn the inner eye to see its path.
    Where the fear has gone, there will be nothing.
    Only I will remain.

Sveukupno, film me oduševio i ušao je u moju top listu filmova. Jedva čekam pogledati nastavak, brojim dane.